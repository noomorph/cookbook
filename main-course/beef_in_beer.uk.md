# Тушкована яловичина у темному пиві

## Інгредієнти

- 1 кг яловичини або телятини
- 1 морква
- 1 цибуля
- 3 зубчики часнику середнього розміру
- 1/4 кореня селери
- 1 солодкий перець
- 350-400 мл темного пива (наприклад, Velkopopovicky Kozel Černý)
- 1,5 ст. л. томатної пасти
- Оливкова олія для смаження
- Сіль та перець за смаком
- Італійські трави

## Приготування

1. Підготуйте всі інгредієнти.

2. Наріжте яловичину великими шматками (розміром з котлету). Рекомендується використовувати задню частину, яка ідеально підходить для тушкування.

3. Приготуйте суміш для обсмажування: змішайте сіль, перець та італійські трави з оливковою олією. Обваляйте шматки м'яса у ній.

4. На сильному вогні обсмажте м'ясо до утворення золотистої корочки з усіх боків. Відкладіть м'ясо.

5. Підготуйте овочі:
   - Наріжте цибулю тонкими півкільцями
   - Поріжте моркву, селеру та солодкий перець великою соломкою

6. У казанку з товстим дном розігрійте 2 ст. л. олії. Додайте всі нарізані овочі, трохи посоліть та поперчіть. Смажте на середньому вогні до м'якості.

7. Додайте до овочів обсмажену яловичину. Готуйте разом ще кілька хвилин.

8. Додайте томатну пасту та перемішайте.

9. Влийте пиво так, щоб воно трохи покрило інгредієнти. Обережно перемішайте.

10. Посоліть та поперчіть за смаком.

12. Тушкуйте на малому вогні під кришкою 1 год 20 хв - 1 год 50 хв, залежно від розміру шматків м'яса та його жорсткості.

Смачного!

---

**Цей рецепт являє собою мій форк від**: https://klopotenko.com/tushkovana-yalovychyna-u-pyvi-z-ovochamy-yak-prygotuvaty-nasychenu-ta-smachnu-stravu/
